<html><body>

<h3>Om appen</h3>

<p>Riktad information till personal och anhöriga i samma app.</p>
 
<p>Den här appen förmedlar kunskap om demenssjukdomar och konkreta tips om hur du hanterar svåra situationer utan att använda tvång och begränsningar.</p>
 
<p>Den ena delen riktar sig till dig som arbetar inom vård och omsorg. Den ger råd om hur du kan arbeta målinriktat och personcentrerat utan att använda tvång och begränsningar. Istället handlar det om att försöka förebygga svåra situationer med hjälp av kunskap och ett bra bemötande.</p>
<p>Den andra delen riktar sig till dig som är anhörig och ger kunskap om demenssjukdomar. Det är inte ovanligt att beteendet hos personer med demenssjukdom förändras, vilket kan ta sig uttryck i aggressivitet och oro. Du får råd om hur du själv med hjälp av kunskap och bemötande kan hantera och förebygga svåra situationer. Appen ger också tips om vart du kan vända dig för att få hjälp.</p>
 
<p>Svenskt Demenscentrum är ett nationellt kompetenscentrum som arbetar med att samla och sprida kunskap om demens. Den här appen är del i utbildningspaketet "Nollvision – för en demensvård utan tvång och begränsningar". I paketet finns också en handbok och en webbutbildning för personal. För anhöriga finns en app och anhörigskrift.</p>


</body>
</html>
