<?xml version="1.0" encoding="UTF-8"?>
<html><body>
<h2>Bekräfta känslan</h2>

<p>Även om din närstående har en annan verklighetsuppfattning än vad du har är det ofta bättre att hålla med. Ett tillrättavisande kan ibland vara ännu mer förvirrande.</p>
<p>När du berättar om något ni ska göra, bryt upp information i mindre bitar. På så sätt kanske du stegvis kan leda din närstående till det hon säger att hon inte vill göra.</p>
<p>Hon kanske upplever att hon är i en annan tidsperiod som känns lika verklig för henne som din verklighet är för dig. Det är inte alltid självklart att du ska återföra henne till nuet.</p>
<p>Det kan kännas konstigt till en början. Men i många fall lugnar det.</p> 
<p>Ett exempel: Din fru tror att hon ska betala en räkning för bilen ni sålt för länge sedan.</p>
  
<p>- Bekräfta hennes känsla och säg: ”Du menar räkningen för Volvon. Den har jag tagit hand om.” På så sätt bekräftar du hennes känsla och tar också över hennes problem - den obetalda räkningen.</p>
<p>- Låt informationen sjunka in och se om du kan få henne intresserad av något annat. Annars finns risken att hon återigen blir orolig över räkningen. Ibland kan det vara bra att byta miljö, som t ex att gå ut på en promenad.</p>
<p>- Om det är ett upprepande beteende som är svårt att bryta, kontakta kommunens anhörigstöd, demenssjuksköterska eller biståndshandläggare för hjälp och stöd i din situation.</p>

  
<img src="/all/behavior/1.jpg"/>

</body>
</html>
