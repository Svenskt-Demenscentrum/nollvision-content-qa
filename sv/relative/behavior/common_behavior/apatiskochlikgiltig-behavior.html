<?xml version="1.0" encoding="UTF-8"?>
<html><body>
<h2>Apatisk och likgiltig</h2>
<p>Din närstående sitter tyst utan att verka bry sig om vad som händer runt omkring. Hon har tappat intresset och har ingen motivation att delta i något.</p>
  <p>Om besvären pågår under en längre tid, kontakta läkare som kan se över läkemedel och bedöma om det kan bero på en depression. Det är också viktigt att utesluta smärta eller annan kroppslig orsak.</p>

  <h4>Hur gör jag?</h4>
  <p>För att bryta apatin kan du försöka uppmuntra henne att delta i olika vardagliga sysslor.</p>
 <ul>
<li>Uppmuntra och underlätta så att hon känner att hon själv bestämmer så mycket som möjligt</li>
   <li>Beröm och bekräfta. Att använda humor kan vara förlösande</li>
<li>Ett föremål från förr eller ett foto kan väcka intresse och engagemang</li>
   <li>Låt din närstående få lyssna till sin favoritmusik</li>
   <li>Gör saker tillsammans, t ex laga mat. En rör i grytan medan den andre lägger i ingredienserna</li>
   <li>Ge närhet och beröring t ex lätt handmassage för att få kontakt</li>
   <li>Underlätta för henne att klara av vardagliga bestyr. Förbered t ex genom att lägga fram kläder i den ordning de ska tas på eller hyvla osten så det blir enkelt att göra sin egen smörgås</li>
   <li>Ställ en fråga i taget. Vänta in svaret innan du säger något igen.</li>  
 </ul>


<img src="/all/situation/P-bild-apatisk.jpg"/>

</body>
</html>
