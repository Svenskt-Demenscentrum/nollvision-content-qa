<?xml version="1.0" encoding="UTF-8"?>
<html><body>
<h2>Hallucinationer</h2>
<p>Synhallucinationer kan förekomma vid demens och beror oftast på själva skadorna i hjärnan. Det kan vara otäckt att se sin närstående tala med någon som inte finns. Men för en del personer innebär hallucinationerna inte något obehagligt. 
Kontakta en läkare om hallucinationen gör att din närstående blir rädd, orolig eller på annat vis mår dåligt.</p>

<h4>Hur gör jag?</h4>
<p>- Vissa kan vara medvetna om att de har hallucinationer. I dessa lägen kan du säga ”Jag förstår att du ser något, men jag kan inte se det”.</p>
  <p>- Andra är omedvetna och upplever det som helt verkligt. I dessa fall är det ofta lönlöst att argumentera emot. Du kan då istället lyssna och bekräfta hans upplevelser ”Jag förstår att djuren är jobbiga för dig. Ska vi gå härifrån?”</p>
  <p>- Ibland kan en nödlögn behöva tas till i syfte att lugna sin närstående. Det kan ge dåligt samvete, men kom ihåg att du som anhörig försöker göra ditt bästa i en svår situation.</p>
  <p>- Om du inte vill ta till en nödlögn kan du istället bekräfta känslan men inte själva hallucinationen ”Jag ser att du är rädd, hur kan jag hjälpa dig?”</p>


<img src="/all/situation/P-bild6.jpg"/>

</body>
</html>
