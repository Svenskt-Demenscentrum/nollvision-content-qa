<?xml version="1.0" encoding="UTF-8"?>
<html><body>
<h2>Sömnstörningar</h2>

<p>Din närstående har svårt att sova. Hon kanske vaknar eller går omkring på nätterna. Kanske klär hon på sig för att gå ut eller till arbetet. Den som har en demenssjukdom kan ibland inte skilja på natt och dag.</p>
  <h3>Hur gör jag?</h3>
  <p>- Försök ta reda på orsaken till att hon inte kan sova. Fryser hon, störs av ljud eller har ont?</p>
  <p>- Förbered sänggåendet genom att dämpa belysning och ljudintryck på kvällen.</p>
  <p>- Ge närhet och beröring.</p>
  <p>- Erbjud smörgås och mjölk eller något annat hon tycker om.</p>
  <p>- Försök att hitta en lösning på ”problemet” om hon är orolig över något. Kanske vill hon gå hem vilket i hennes värld kan vara barndomshemmet. Då kan du visa att det är mörkt ute och säga att ni går ut när det ljusnat. Kanske kan det också fungera att avleda med något du vet hon tycker om, som t ex högläsning ur en bok.</p>
  <p>- Prova om hon blir lugnad av att hålla om en kudde, vetekudde/värmedyna eller ett mjukisdjur.</p>
  <p>- Låt henne lyssna på lugn musik eller titta på tv. Men tänk på att det som visas på tv ibland kan förvirra och skapa oro.</p>
  <p>- Nynna eller sjung tillsammans.</p>
  <p>- En specialanpassad klocka som tydligt visar om det är dag eller natt kan hjälpa personen att förstå när det är dags att sova.</p>
  
<img src="/all/situation/P-bild7.jpg"/>

</body>
</html>
