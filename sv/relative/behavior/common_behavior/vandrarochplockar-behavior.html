<?xml version="1.0" encoding="UTF-8"?>
<html><body>
<h2>Vandrar och plockar</h2>

<p>Din närstående är rastlös och vandrar oroligt omkring fram och tillbaka. Kanske rycker han i dörrhandtaget eller plockar med saker i garderober och lådor.</p>
  <p>För dig kan det upplevas som störande och konstigt, men kan fylla en funktion för den som är sjuk. Det kan vara ett sätt att hantera sin oro eller bara ett sätt att bli av med överskottsenergi. Verkar han inte må dåligt finns det ingen anledning att bryta mönstret eller att själv bli orolig.</p>
  <h3>Hur gör jag?</h3>
<p>Blir situationen besvärlig kan du försöka avleda med aktiviteter:</p>
 <ul> 
   <li>Prova med vardagssysslor som att dammsuga, vika tvätt, diska, slänga sopor eller annat som din närstående har som vana att göra. Det viktiga är att fånga intresset hos din närstående, inte hur resultatet blir</li></br>
  <li>Titta på fotografier. Skriv gärna på baksidan vilka som är med på bilden som stöd för minnet</li></br>
  <li>Spela favoritmusiken</li></br>
  <li>Erbjud extra mat och dryck för en stunds vila och för att ge energi</li></br>
  <li>Beröring och närhet eller en varm vetekudde över magen kan upplevas som lugnande.</li></br>
 </ul>

<img src="/all/situation/1.jpg"/>

</body>
</html>
