<?xml version="1.0" encoding="UTF-8"?>
<html><body>
<h2>Vanföreställningar</h2>

  <p>Det är inte ovanligt med vanföreställningar vid demens. Att tro att folk gömmer eller stjäl saker, att någon lägger gift i maten eller att man är utsatt för strålning är exempel på vanföreställningar.</p>
  <p>Den som har en demenssjukdom kan också få för sig att partnern är otrogen. Det här är svårt att hantera. Även om du vet att det inte stämmer är din närståendes uppfattning sann för henne. Ofta kan det vara svårt att försöka övertyga med logiska och rationella förklaringar.</p>
  <h4>Hur gör jag?</h4>

  <p>- Se om det hjälper att t ex säga: ”Vad är det som försvunnit? Jag tar och kollar upp det.” Eller: ”Jag har nu skrivit upp det här och tar tag i det.” På det här sättet tar du över ansvaret och din närstående kanske blir lugn.</p>
  <p>- Säger din närstående att någon tagit plånboken kanske ni tillsammans kan leta efter den. Efter ett tag kan du kanske avleda genom att börja prata om något annat.</p>
  <p>- Kontakta biståndshandläggare om du behöver avlastning t ex dagverksamhet.</p>
  <p>- Är vanföreställningarna svåra att hantera ta hjälp av läkare för bedömning och eventuell medicinering.</p>


  <img src="/all/situation/P-bild26.jpg"/>

</body>
</html>
