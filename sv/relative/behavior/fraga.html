<?xml version="1.0" encoding="UTF-8"?>
<html><body>
<h2>Fråga på rätt sätt</h2>

<p>Vid demenssjukdom kan det bli svårt att förstå ords innebörd. Därför är ditt röstläge och kroppsspråk extra viktigt.</p>
<p>Som demenssjuk kan självkänslan påverkas om man inte förstår frågor och inte heller kan svara på dem.</p>
<p>I värsta fall kan det upplevas som ett slags läxförhör. Det är också viktigt att vara tyst och vänta in ett svar innan du fortsätter prata. Låt det ta tid.</p>
<h4>Hur gör jag?</h4>
<p>- Sitt gärna ner, ha ögonkontakt och prata lugnt.</p>
  <p>- När din närstående kommit en bit in i sin demenssjukdom kan det ibland vara svårt att känna igen sina nära. Undvik att fråga ”Känner du igen mig?” Presentera dig istället: ”Hej här kommer din gamle vän Sven”.</p>
  <p>- Undvik att fråga ” Minns du när…” utan berätta istället om en händelse för att få igång ett samtal.</p>
  <p>- Undvik ja- och nejfrågor då risken finns att din närstående svarar nej till frågor han kanske inte förstår.</p>
  <p>- Fråga inte om han har ätit, fråga istället om han är hungrig.</p>
  
  

<img src="/all/behavior/P-fragaratt.jpg"/>

</body>
</html>
