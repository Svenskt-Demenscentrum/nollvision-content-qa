<?xml version="1.0" encoding="UTF-8"?>
<html><body>
<h2>Begränsa intryck</h2>

<p>Den som har en demenssjukdom har svårt att tolka intryck. Ljud kan upplevas starkare och djupseendet försämras. Personen kan få svårt att tolka och hitta i omgivningen.</p>
<p>Intrycken kan bli svåra att sortera och sätta i ett logiskt sammanhang. Hjärnan får jobba på högvarv.</p>
<p>Du kan hjälpa din närstående genom att anpassa miljön. Försök att begränsa intrycken och skapa en lugn miljö.</p>
<p>Försök att begränsa intrycken och skapa en lugn miljö.</p>
<p>- Plötsliga skarpa ljud kan vara skrämmande. Minska störande ljud från t ex tv, radio eller köksmaskiner.</p>
<p>- Synintryck. Minska intryck och ställ bara fram det som ska användas, t ex vid måltiden. Risken är annars att din närstående blandar ihop föremålen om de är för många. Kontrastfärger kan användas för att göra det lättare att se.</p>
<p>- Mörka ytor på golv eller mattor kan tolkas som nedsänkta i förhållande till ljusa ytor. Ett tips kan därför vara att ta bort en mörk matta som kanske uppfattas som ett dike eller ett hål.</p>
<p>- Känseln är det sinne som utvecklas först och finns kvar livet ut. Att ge beröring kan skapa lugn och ro och ge välbefinnande.</p>
  

<img src="/all/behavior/P-intryck.jpg"/>

</body>
</html>
