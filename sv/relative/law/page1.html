<?xml version="1.0" encoding="UTF-8"?>
<html><body>
<h2>Vad räknas som tvång</h2>
<h4>Hålla fast:</h4>
  
<p>Att som anhörig eller personal försöka kontrollera ett beteende genom att hålla fast en person mot hans vilja.</p>
  
<h4>Låsa dörren:</h4>

<p>Att låsa dörren till hemmet gör de flesta. Men att låsa in någon kan räknas som en begränsning, även om syftet är att skydda. Om din närstående inte kan vara ensam hemma kan avlösning i hemmet vara en lösning.</p>
<h4>Fysiska hinder:</h4>
  <p>Att använda sittbälte eller bord för att hindra någon från att resa sig kan räknas som en begränsande åtgärd.</p>
<h4>Medicinering:</h4>
  <p>Används medicinering rutinmässigt för att lugna en person kan det vara en tvångsåtgärd. Om en person är mycket orolig eller arg behöver andra orsaker, som infektioner eller smärta, först uteslutas innan man överväger lugnande medicinering.</p>
<h4>Larm och GPS:</h4>
  <p>Även åtgärder som videoövervakning, GPS eller larm kan vara tvingande eller begränsande om de sätts in mot någons vilja. Om personen har insikt och samtycker kan de vara bra hjälpmedel och ge trygghet.</p>

<img src="/all/law/1.jpg"/>

</body>
</html>
