<?xml version="1.0" encoding="UTF-8"?>
<html><body>
<h2>Att orka</h2>

<p>”Jag gick hem från läkaren med pappa i ena handen och alzheimerdiagnosen i den andra. Jag tänkte: Hur ska jag klara av det här…".</p>
 
  <p>En demenssjukdom förändrar livet, inte bara för den som är sjuk. Relationen är inte längre som förr och det kan ta tid att hitta sin roll som anhörig. Att vårda och bemöta med respekt och tålamod kan ibland vara är en svår uppgift. 
    Många känner skuld över att inte räcka till. Att som anhörig känna ilska, sorg, frustration och trötthet är naturligt och väldigt vanligt.</p>
  <h4>Hur gör jag?</h4>
  <p>För att orka är det viktigt att du som anhörig söker stöd i tid.</p>
    
    <p>Se till att du får en kontaktperson som t ex distriktssköterska, kurator, demenssjuksköterska eller anhörigkonsulent dit du kan vända dig vid behov.</p>
    <p>Om du får stöd kan det kännas lättare att motivera din närstående att ta emot hjälp även om han säger nej. Både du och din närstående förtjänar ett liv som känns tryggt och meningsfullt.</p>
  <p>Det är bra att om möjligt informera släkt och vänner om demenssjukdomen. Både för att de ska förstå men också för att kunna stötta.</p>
<p>För att du ska orka med och må bra måste du ta hand om dig själv och ta reda på vilken hjälp du har rätt till. Du som anhörig har ingen skyldighet att vårda. Varje kommun har däremot en skyldighet att erbjuda stöd både till din närstående och till dig som anhörig.</p>


<img src="/all/situation/orka.jpeg"/>

</body>
</html>
