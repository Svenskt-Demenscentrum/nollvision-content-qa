<?xml version="1.0" encoding="UTF-8"?>
<html><body>
<h2>Kan jag lösa dörren?</h2>

<p>”Min fru är mycket orolig och vill helst vara med mig. När jag tidigare gått hemifrån har hon ibland gått ut och inte alltid hittat hem. Trots att det inte känns rätt låser jag nu ytterdörren när jag går ut”.</p>
<p>Det är inte ovanligt att personer med demens har svårt att orientera sig. Skadorna i hjärnan gör att det kan vara svårt att tolka sin omgivning. Det här är svårt att hantera som anhörig.</p>
<p>Enligt lag är det i princip aldrig tillåtet att låsa in någon oavsett anledning. I enstaka undantag, om det handlar om att förhindra akut fara, kan det vara lagligt. Läs mer om detta under Lagar.</p>
  <h4>Hur gör jag?</h4>
  <p>- Hur ser din närståendes dag ut? Har hon tillräckligt att göra, hushållssysslor, lyssna på musik eller annat? </p>
  <p>- Skaffa en enklare mobiltelefon som din närstående kan hantera.</p>
  <p>- Kontakta biståndshandläggare i din kommun för andra möjliga lösningar t ex dagliga promenader, avlösning i hemmet eller en dagverksamhet.</p>
  <p>- Kontakta arbetsterapeuten på vårdcentralen för att diskutera lösningar som t ex GPS- larm eller nödsändare. Det är hjälpmedel för att kunna hitta en försvunnen person. Till detta behövs dock samtycke.</p>

<img src="/all/situation/1.jpg"/>

</body>
</html>
