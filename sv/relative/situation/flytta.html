<?xml version="1.0" encoding="UTF-8"?>
<html><body>
<h2>Han vill inte flytta</h2>

<p>"Pappa behöver hjälp dygnet runt nu och skulle kunna få det på ett äldreboende. Han säger att han klarar sig bra här hemma, men han skulle inte klara sig en dag utan att jag och hemtjänsten hjälper honom. Nu örkar jag snart inte längre.</p> 
<p>Personer med demenssjukdom kan sakna insikt om sina hjälpbehov och tycker att de klarar sig själva.
Många anhöriga vill hjälpa sina närstående så länge det bara går. Till slut tryter orken.</p>
<p>Som anhörig hamnar du i en knepig situation. Enligt lag måste den som är sjuk själv ansöka om hjälpinsatser. Du
som anhörig kan enligt lag inte tvinga din närstående att ta emot hjälp.</p>
  <p>Du är heller inte skyldig att
vårda honom även om ni är gifta, är släkt eller bor ihop. Som anhörig behöver du få stöd för att få din
närstående att söka hjälp.</p>
 <h4>Hur gör jag?</h4>

  <p>- Sök hjälp i tid! Vänd dig till kommunens anhörigstöd för att få råd om hur du kan gå till väga.</p>
  <p>- Tala även med distriktssköterskan, biståndshandläggaren eller kommunens
demenssjuksköterska.</p>
  <p>- Kanske kan ni börja med att åka och titta på ett boende tillsammans. Det kan ta tid att
övertyga honom att ta steget och flytta.</p>

<img src="/all/situation/1.jpg"/>

</body>
</html>
