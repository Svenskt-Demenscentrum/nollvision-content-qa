<?xml version="1.0" encoding="UTF-8"?>
<html><body>
<h2>Ny kärleksrelation</h2>

<p>”När jag skulle hälsa på min fru satt hon med en annan man och höll honom i handen. Personalen såg generad ut, men gjorde inget. Vi har ju varit gifta i 50 år. Hur kunde det bli så här?”.</p>
<p>Det kan hända att den som drabbats av demens fattar tycke för en annan person. För dig som anhörig kan det kännas både sorgligt, jobbigt och pinsamt.</p>
  <p>Den här situationen är inte ovanlig. Det är viktigt att förstå att det ofta beror på demenssjukdomen och att hon kan ha glömt stora delar av sitt liv, även sitt äktenskap.</p>
  <p>Behov av kärlek och närhet finns kvar och därför kan sådana situationer uppstå när minnet sviker.</p>
  <p>Personalen har ingen rätt att hålla din närstående avskild från den nya bekantskapen. Inte heller kan man tvinga någon att flytta.</p>
  <h4>Hur gör jag?</h4>
  <p>- Tillsammans med personalen kan ni försöka hitta en lösning som fungerar för er alla. Kanske kan ni komma överens om att du ringer innan du kommer på besök.</p>
  <p>- Om du tycker att det här är svårt och vill prata med någon utomstående, vänd dig till anhörigstödet i din hemkommun. På många ställen anordnas samtalsgrupper där du kan få träffa andra personer som också har en närstående med demenssjukdom.</p>

<img src="/all/situation/1.jpg"/>

</body>
</html>
