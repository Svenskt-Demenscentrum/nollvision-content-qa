<?xml version="1.0" encoding="UTF-8"?>
<html><body>
<h2>Personalen förstår inte</h2>

<p>”Min man var så noga med sitt yttre innan han blev sjuk. När jag nu hälsar på honom sitter han med matrester på tröjan. Jag har ju sagt att de ska byta tröja när den är smutsig.”.</p>
<p>Som anhörig kanske du funderar på varför personalen inte byter den smutsiga tröjan eller i andra situationer inte gör det du ber om.</p>
  <p>Det kan bero på att personalen vill invänta rätt tillfälle för att inte göra din närstående frustrerad och upprörd.</p>
  <p>Att bli tvingad mot sin vilja kan göra en person arg och kränkt. Dessa negativa känslor kan sitta kvar i många timmar trots att själva händelsen är glömd sedan länge.</p>

  <h4>Hur gör jag?</h4>
  <p>- Du som anhörig känner personen som han var förr och personalen känner din närstående som han är idag. Det är därför viktigt att ni pratar med varandra.</p>
  <p>- Kanske kan ni tillsammans hitta en praktisk lösning som blir bra för alla.</p>
  <p>- Fundera över vad som är viktigt. Om din make inte verkar bekymra sig över fläckarna kanske ett tröjbyte kan vänta.</p>
  

<img src="/all/situation/1.jpg"/>

</body>
</html>
