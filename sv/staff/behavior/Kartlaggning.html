<?xml version="1.0" encoding="UTF-8"?>
<html><body>
<h2>Kartläggning</h2>

<p>kunskap om personen som är viktig att ta del av. När kartläggningen är klar har man ett underlag att 
  arbeta förebyggande utifrån och samtidigt förslag på hur beteendeförändringar kan bemötas.</p>
  <p>På Svenskt Demenscentrums hemsida i verktygslådan under Nollvision hittar du en kartläggningsmall.</p>
  <p>Se länkar under Mer</p>
  <h3>Elsa 89 år</h3>
  <p>I levnadsberättelsen finns viktig information om Elsa att utgå från. Alzheimerdiagnosen ställdes när Elsa var 82 år gammal. 
    Nu bor hon på ett demensboende sedan tre år tillbaka. Elsa är gift, har två barn och fem barnbarn, som alla besöker henne regelbundet. 
    Hon har arbetat som kontorist och på fritiden ägnat sig åt familjen, körsång och trädgårdssysslor.</p>
  <p>Den senaste veckan har Elsa blivit alltmer orolig och sover dåligt om nätterna. Hon söker ständigt sällskap och har svårt att komma till ro. 
    Personalen har varit tvungna att hindra Elsa att följa efter dem, då de ska hjälpa de andra på boendet. Situationen känns nu mycket svår.</p>

  <h3>Utlösande faktorer</h3>
  <p>Vilka kan de utlösande faktorerna vara till Elsas oro och sömnsvårigheter?  Så här kan en kartläggning gå till.</p>
  <p><strong>Medicinska</strong>– Har Elsa ont? Förstoppning eller problem att kissa? Annat?</p>
  <p><strong>Funktionella</strong>– Har Elsa problem med syn och hörsel? Ljudöverkänslig?</p>
  <p><strong>Psykosociala</strong>– Får Elsa tillräckligt med stimulans och sällskap? Hur kommunicerar vi med henne?</p>
  <p><strong>Kognitiva</strong>– Har Elsa försämrats i sin demenssjukdom? Sker förändringarna en viss tid på dygnet?</p>
  <p><strong>Psykologiska</strong>– Har hon ångest? Vilka vanor har Elsa kring sömn och aktivitet? Hur kopplar hon av?</p>
  <p><string>Den fysiska miljön</string>– Hittar Elsa i sin omgivning? Vad är en hemlik miljö för Elsa? Finns det någon plats där hon känner sig lugn?</p>
  
  <h3>Aktuell situation för Elsa</h3>
  <p>Vad har förändrats i Elsas tillstånd? När mår hon bra och när mår hon dåligt?</p>
  <p><strong>Beskriv tillfällen när personen är nöjd och mår bra</strong></p>
  <p>Elsa är lugn när hennes anhöriga är tillsammans med henne. Hon är också lugn när någon av personalen sjunger med henne eller när hon får sällskap ut på en promenad.</p>
  
  <p><strong>Beskriv tillfällen när personen är orolig och mår dåligt</strong></p>
  <p>På eftermiddagarna, speciellt i samband med att anhöriga ska gå hem och timmarna efter besöket.</p>

  <p><strong>Aktuell situation</strong></p>
  <p>Under torsdagen var personalen på fortbildning. När de anhöriga skulle gå hem blev Elsa orolig. Hon ville också följa med, höll i dörrhandtaget och skrek - släpp ut mig. 
    En vikarie försökte avleda men blev bortknuffad. En ordinarie personal tog över och lyckades efter en stund lugna ned Elsa med en kopp kaffe och en bakelse. 
    Men Elsa jagade upp sig på nytt och på kvällen gick hon av och an, frustrerad och upprörd. Sjuksköterskan gav Elsa lugnande medicin som fanns ordinerad vid behov.</p>

  <h3>Resultat av kartläggningen:</h3>
  <p>Elsa känner sig troligen otrygg och ängslig när hon inte känner igen personer i sin omgivning. Hon verkar också vara känslig för höga ljud. 
    Möjligen är Elsa understimulerad och har troligen även fått svårare att interagera med andra eftersom hon har försämrats i sin demenssjukdom.</p>

  <h3>Förebyggande åtgärder</h3>
  <p>Utifrån Elsas situation planeras följande förebyggande åtgärder:</p>
  <p>- När anhöriga går hem efter besök ska personalen direkt ta över för att undvika oro.</p>
  <p>- Promenader dagligen med personal eller med anhöriga.</p>
  <p>- Kontaktpersonen eller personal som känner Elsa väl gör dagliga aktiviteter med henne som att tillsammans titta i en trädgårdsbok, sjunga eller lyssna på musik.</p>
  <p>- Personalen sammanför några medboende med Elsa på en lugn plats i dagrummet så att de kan umgås och ha utbyte av varandra. För att Elsa och övriga ska känna sig lugna och trygga, 
    kommer personalen turas om att sitta tillsammans med gruppen.</p>
  <p>- Elsa ska få möjlighet att titta på tv och ta en kvällsfika innan hon lägger sig klockan elva som hon är van vid sedan tidigare.</p>

<img src="/all/behavior/1.jpg"/>

</body>
</html>
