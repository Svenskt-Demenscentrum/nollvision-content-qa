<?xml version="1.0" encoding="UTF-8"?>
<html><body>
  <h2>Hjälpmedel</h2>

  <p>Vid demenssjukdom kan man ha nytta av olika hjälpmedel för att underlätta aktiviteter och få möjligheten att vara delaktig och så självständig som möjligt.</p>
  <p>Vissa hjälpmedel kan underlätta kommunikation, minne och förmågan att strukturera vardagen medan andra kan stödja tidsorienteringen. 
    Det är viktigt att en demenssjuk person redan tidigt i sjukdomen får lära sig att använda hjälpmedel, för att kunna ha nytta av dessa så länge det går.</p>
  
<p>- Digital klocka för att visa om det är dag eller natt genom symboler och text.</p>
<p>- ”Whiteboard ”där personal eller anhöriga kan skriva dagens händelser.</p>
<p>- Veckoschema som visar planerade aktiviteter och händelser.</p>
<p>- Surfplatta kan ge stöd till minnet och stimulera till aktivitet.</p>
<p>- Klocka med inspelade meddelanden påminner när det är dags för vissa saker, t ex ta medicin.</p> 
<p>- Trygghets- och GPS-larm kan vara en säkerhetsåtgärd som bidrar till personens välbefinnande och självständighet att t ex vistas ute på säkert vis. Tänk på att personen behöver ge sitt samtycke till ett sådant hjälpmedel.</p> 
<p>- Mobiltelefon kan ge trygghet och minnesstöd.</p>
  <p>Använder du dig av något hjälpmedel för att t ex underlätta kommunikation?</p>


</body>
</html>
