<?xml version="1.0" encoding="UTF-8"?>
<html><body>
  <h2>Miljön</h2>

  <p>Vid demenssjukdom kan hjärnskadorna göra det mer ansträngande att förstå och tolka sin omgivning. En person med demenssjukdom kan t ex vara mycket känslig för olika ljudkällor. 
Därför är det viktigt att begränsa olika intryck och skapa en lugn och välkomnande stämning. </p>
  <p>Genom att anpassa miljön för personer med demenssjukdom kan det bli lättare för dem att känna sig trygga och att hitta. 
  Tänk på att du också är en del av miljön. Ditt sätt att röra dig och din mimik sänder signaler som kan uppfattas både positivt eller negativt. 
  Det är extra viktigt att försöka förmedla trygghet och vänlighet i mötet med personer med demenssjukdom.</p>
  <p>- Minska ljud. En dörr som slår igen kan upplevas som skrämmande. Diskmaskin, fläkt eller ljud från ett öppet fönster kan också störa. 
  Tänk också på hur ni som medarbetare pratar sinsemellan.</p>
  <p>- Begränsa synintryck. Duka t ex bara fram det som behövs under måltiden, ställ inte fram fler bestick, glas eller tallrikar på bordet än nödvändigt. 
    Servera en rätt i taget. Tänk på att använda kontrastfärger så blir det lättare att se och tolka, servera t ex en vit fiskrätt på en färgad tallrik.</p>
  <p>- Bjud in och förklara med enkla ord vad som händer, t ex att nu är klockan tolv och det är dags för lunch. 
    Ställ inte faktafrågor utan fråga hellre om personen är hungrig och visa maten eller en smörgås.</p>
  <p>- Om någon är orolig säg ”jag tar hand om det här, oroa dig inte”. Tänk på att ditt kroppsspråk ofta avslöjar om du är irriterad eller stressad.</p>
  <p>- Undvik hastiga rörelser och att tala för snabbt eller över huvudet på personen.</p>
  <p>Hur skulle du kunna anpassa miljön för att förebygga oro?</p>
  <p>På Svenskt Demenscentrums hemsida i verktygslådan under Nollvision hittar du en checklista för bättre boendemiljö.</p>
  
</body>
</html>
