<?xml version="1.0" encoding="UTF-8"?>
<html>
<body>

<img src="/all/home/home_staff.jpg"/>

<h1>Nollvision-Hur?</h1>

<p>Hur kan vi arbeta för en vård utan tvång och begränsningar? En policy på arbetsplatsen är ett bra verktyg för att kunna förverkliga nollvisionen. Tänk på att det är en ständig pågående process att ta fram rutiner och förankra dessa.</p>
<p>Här följer några tips och råd i detta arbete.</p>

  <h4>Information</h4>
  <p>Hur kan jag och mina arbetskamrater se till att alla är informerade om nollvisionen?</p>
  <p>- Diskutera vad en nollvision innebär på varje APT för att förankra arbetssättet.</p>
  <p>- Informera nyanställda om vad nollvisionen innebär. Ge exempel på hur ni arbetar förebyggande för att hindra att svåra beteenden uppstår.</p>
  <p>- Ge anhöriga regelbunden information vid ankomstsamtal, i samtal med kontaktansvarig och vid gemensamma anhörigmöten.</p>
  
  <h4>Personcentrerad vård och omsorg</h4>
  <p>Hur kan jag och mina arbetskamrater arbeta för en personcentrerad vård och omsorg?</p>
  <p>- En levnadsberättelse bör tas fram för samtliga personer som gett samtycke. Den är ett bra verktyg för att kunna förstå och hantera beteendeproblematik.</p>
  <p>- Med kunskap om varje person kan individuella aktiviteter planeras och dokumenteras, så alla vet hur de ska genomföras.</p>
  <p>- Checklista demens kan användas för varje person vid uppföljning av Socialstyrelsens nationella riktlinjer för demenssjukdom.</p>
  <p>Se Checklista demens Nollvisionens verktyglåda på Svenskt Demenscentrums hemsida.</p>

  <h4>Förebyggande arbete</h4>
  <p>Hur kan vi ligga steget före och arbeta förebyggande för att undvika beteenden som skapar svåra situationer?</p>
  <p>- Se till att rutiner är framtagna för varje profession. Vem gör vad i en kartläggning och hur förmedlas informationen mellan kollegor?</p>
  <p>- Ta fram rutiner för vilka som ansvarar för regelbundna bedömningar av den fysiska och psykosociala miljön.</p>
  <p>- Se till att de förebyggande åtgärder är dokumenterade och finns inom räckhåll.</p>
  <p>- Se till att följa upp åtgärderna vid regelbundna teamträffar.</p>

  <h4>andestrategier</h4>
  <p>Det kan vara svårt att helt och hållet förhindra svåra situationer, trots noggrann kartläggning av utlösande faktorer och förebyggande arbete. Vad gör jag om svåra situationer ändå uppstår?</p>
  <p>- Diskutera vid teammöten de boendes behov utifrån kartläggningarna och vilka bemötandestrategier som tagits fram.</p>
  <p>- Diskutera vid reflektionsmöten situationer där ni ser att behov av att utveckla arbetet, t ex vid dusch- och måltidssituationer.</p>
  <p>- Ta fram rutiner för vad som gäller i en akut situation exempelvis om någon blir aggressiv och börjar slåss. Vem gör vad om en person försvinner från boendet/ vårdenheten? Ta gärna fram en handlingsplan.</p>
  <p>- Följ regelbundet upp bemötandestrategierna i ert team. Arbetar vi efter dessa? Om inte, varför?</p>

  <p>Se även dokumentet om arbetspolicy i verktygslådan under Nollvision på Svenskt Demenscentrums hemsida.</p>
  
  

</body>
</html>
