<?xml version="1.0" encoding="UTF-8"?>
<html>
<body>
<h1>Om tvång används</h1>

<p>Tvång och begränsningar har inget lagligt stöd. Ibland uppfattas de ändå som en sista utväg och som en tillfällig lösning på en allvarlig och akut situation. I dessa fall måste ambitionen vara att upphöra med de tvingande åtgärderna så snart som möjligt.</p>
<p>För att nå dit är det viktigt med både kunskap och struktur i arbetet. Här får du tips på hur ni tillsammans på din arbetsplats och med chefens stöd kan arbeta för en nollvision.</p>
  <p><strong>- Bemanning och tillsyn.</strong> Förstärk om möjligt bemanningen. Ge regelbunden tillsyn och uppmärksamhet.</p>
  <p><strong>- Upphör med tvång eller begränsningar.</strong>  Bedöm eventuella risker för personen, medboende, besökare och personal. Upphör med tvingande och begränsande åtgärder så snart som möjligt.</p>
  <p><strong>- Kartlägg utlösande faktorer.</strong> Vad kan ha lett fram till händelsen? Diskutera inom personalgruppen, med anhöriga och om möjligt, med personen ifråga. Fundera över hur beteendet kan förebyggas. 
    Se kartläggningsdokument i verktygslådan under Nollvision på Svenskt Demenscentrums hemsida.</p>
  <p><strong>- Dokumentera och ta fram bemötandestrategier.</strong> Dokumentera händelsen och ta fram bemötandestrategier som kan användas om situationen upprepas. Revidera SoL- och HSL-journalen så att alla arbetar likadant.</p>
  <p><strong>- Anmäl missförhållanden eller vårdskada.</strong> Rapportera i första hand till din chef om något händer, t ex att du måsta hålla fast en person som är på väg att slå till en annan person. 
    Enligt lagarna lex Sarah eller lex Maria är du som personal skyldig att rapportera detta som ett missförhållande om tvång och begränsning använts mot någons vilja.</p>
  <p>händelsen är allvarlig ska en anmälan göras till Inspektionen för Vård och Omsorg (IVO).</p>

  <img src="/all/home/home_staff.jpg"/>

</body>
</html>
