<?xml version="1.0" encoding="UTF-8"?>
<html><body>
<h2>God man och förvaltare</h2>

<p>En god man fungerar som en persons förlängda arm. Han eller hon kan ge hjälp och stöd i olika situationer och beslut. Ansökan skickas till tingsrätten.</p>
  <p>Kan personen inte föra egen talan krävs läkarintyg. Den som behöver hjälpen bestämmer själv om god man och kan när som helst säga upp godmanskapet.</p>
  <p>En förvaltare hjälper till med i stort sett samma saker som god man men att få förvaltare är inte alltid frivilligt. En förvaltare utses av tingsrätten då en person behöver skyddas mot någon annan eller mot sig själv.</p>
  <p>Kanske utnyttjas personen ekonomiskt av någon i omgivningen eller har svårt att förstå och att se till sitt eget bästa. Med förvaltare kan personen inte längre själv teckna kontrakt eller t ex köpa på avbetalning. Förvaltare behöver inte samtycke från personen.</p>
  <p>Det krävs starka skäl och en utredning innan tingsrätten kan besluta om förvaltarskap.</p>
  <p>Men ingen vare sig god man, förvaltare eller anhöriga kan ta beslut i socialtjänst- eller sjukvårdsfrågor.</p>

<img src="/all/law/1.jpg"/>

</body>
</html>
