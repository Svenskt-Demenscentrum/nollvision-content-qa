<?xml version="1.0" encoding="UTF-8"?>
<html><body>
<h2>Samtycke</h2>

<p>Grunden för både vård och omsorg är att den ska vara frivillig och att personen samtycker till insatserna. Det finns fler olika former av samtycke.</p>
  <p>Uttryckligt samtycke innebär att man aktivt antingen skriftligen, muntligen eller genom en jakande nick ger sitt samtycke till en viss åtgärd.</p>
  <p>En annan form är Presumerat samtycke. Det innebär att den som ska utföra en åtgärd utgår från att denna stämmer överens med personens vilja även om samtycke inte uttryckligen har getts.</p>
  <p>En person kan i ett tidigt skede av sin demenssjukdom t ex uttryckligen ha poängterat att det är viktigt för honom att komma ut i naturen och få känna sig fri.</p>
  <p>Om personen senare inte kan samtycka till en GPS kan det vara rimligt att anta att han samtycker utifrån tidigare uttryckt vilja.</p>



</body>
</html>
