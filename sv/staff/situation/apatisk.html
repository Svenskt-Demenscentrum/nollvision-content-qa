<?xml version="1.0" encoding="UTF-8"?>
<html><body>
  <h2>Apatisk eller likgiltig</h2>

  <p>Elsa sitter tyst utan att bry sig om vad som händer. Hon verkar ha tappat intresset och saknar motivation att delta i aktiviteter.</p>
  <p>En läkare bör se över läkemedel och bedöma eventuell depression. Det är också viktigt att utesluta smärta eller annan kroppslig orsak. 
    För att bryta apatin behöver du försöka uppmuntra till att delta i olika vardagliga sysslor. En person med demenssjukdom har svårt att ta egna initiativ.</p>
  
  <h3>Tips:</h3>
  <p>- Använd levnadsberättelsen för att hitta värdefull information om personen.</p>
  <p>- Underlätta och stöd i vardagliga sysslor så personen blir aktiverad.</p>
  <p>- Försök att hjälpa, stöd personen i att själv bestämma vad hon vill göra.</p>
  <p>- Beröm och bekräfta. Att använda humor kan vara förlösande.</p>
  <p>- Ställ en fråga i taget. Vänta in svaret innan du ställer nästa fråga.</p>
  <p>- Skapa kontakt genom att smörja in händer och fötter med en väldoftande kräm eller ge taktil massage.</p>
  <p>- Prova att visa foton eller föremål från förr som kan väcka intresse och engagemang.</p>
  <p>- Erbjud favoritmusik.</p>
  <p>- Gå på en promenad eller gör andra saker som du vet att personen gillar.</p>


  <p>Hur gör du för att motivera en inaktiv och nedstämd person att bli mer delaktig eller umgås med andra?</p>

</body>
</html>
