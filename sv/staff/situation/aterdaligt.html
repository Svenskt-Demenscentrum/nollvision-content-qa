<?xml version="1.0" encoding="UTF-8"?>
<html><body>
  <h2>Äter dåligt</h2>

<p>Axel äter sämre. Han tycks varken komma ihåg att han ska äta eller hur han ska använda besticken.</p>
  <p>Det här kan bero på att han har svårt att tolka sinnesintryck som att känna igen vad som står på bordet, 
    men också att han har svårigheter med att uppfatta olika lukter och smaker (agnosi).</p> 
    <p>Orsaken kan även vara att han inte längre kommer ihåg hur man praktiskt gör för att äta trots att han har den fysiska förmågan kvar (apraxi). 
      Sjukdom eller problem i munhålan måste också uteslutas.</p>

  <h3>Tips:</h3>

  <p>- Kontrollera munnen. Problemen kan bero på smärta från sår, svamp, eller en skadad tand.</p>
  <p>- Se över mediciner. Vissa läkemedel kan ge magkatarr eller förstoppning, andra kan påverka smak och aptit.</p>
  <p>- Skapa lugn och ro under måltiden. Stäng av tv, radio och diskmaskin.</p>
  <p>- Minska intrycken under måltiden. Ställ bara fram en rätt i taget. För många saker på bordet kan skapa förvirring.</p>
  <p>- Lägg upp maten på ett aptitligt sätt. Använd kontrastfärger, t ex en färgad tallrik om det serveras vit fisk. Då blir det lättare att se maten.</p>
  <p>- Sitt ned och ät tillsammans. Om personen ser hur du gör kan det bli lättare att göra likadant.</p>
  <p>- Undvik att ställa många frågor eller att prata för mycket så att koncentrationen störs.</p>
  <p>- Erbjud anpassad kost och mindre mellanmål som frukt, kex, smoothies, glass eller smörgås</p>

  <p>Vad har du för knep för att hjälpa en person att äta bättre?</p>

  <img src="/all/situation/mat.jpg"/>

</body>
</html>
