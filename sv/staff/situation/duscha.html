<?xml version="1.0" encoding="UTF-8"?>
<html><body>
  <h2>Vill inte duscha</h2>

  <p>Arne har tidigare i sitt liv varit noga med att sköta sin hygien. Nu vägrar han att duscha.</p>
<p>Att det är kallt i badrummet eller att man skäms för att visa sig naken kan vara ett par orsaker till att man inte vill duscha.</p>

  <p><strong>Tips:</strong></p>

  <p>- Undvik direkta frågor som ”Vill du duscha?” Personen kanske inte längre vet vad dusch betyder och förstår man inte frågan svarar man troligen nej.</p>
  <p>- Prova att ge något att äta innan duschen eller locka med en god frukost efteråt.</p>
  <p>- Värm gärna upp badrummet genom att låta vattnet rinna ett tag innan ni går in.</p>
  <p>- Var lugn, försök att ha gott om tid och se till att ingen stör. Planera så allt som behövs finns till hands. Ta det långsamt och vänta in.</p>
  <p>- Utgå från tidigare duschvanor men anpassa situationen efter dagsformen. Går det inte att duscha idag går det kanske imorgon.</p>
  <p>- Locka genom att lukta på en after shave och säg att ”Det är nog bäst att du tvättar dig lite innan du får den här goda doften på dig”.</p>
  <p>- Låt personen ha sina underkläder på i duschen om han inte vill klä av sig. Kanske blir det naturligt att senare ta av de våta kläderna och tvätta sig.</p>

  <p>Tänk dig in i Arnes situation. Hur skulle du känna dig om någon erbjöd sig att duscha dig?</p>
  

  <img src="/all/situation/1.jpg"/>

</body>
</html>
