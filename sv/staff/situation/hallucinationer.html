<?xml version="1.0" encoding="UTF-8"?>
<html><body>
  <h2>Hallucinationer</h2>

  <p>Lennart pratar med någon som verkar irritera honom. Han viftar i luften som om han vill mota bort det han ser.</p>
<p>Synhallucinationer kan förekomma vid demens och beror oftast på skadorna i hjärnan. För en del personer innebär hallucinationerna inte något obehagligt. 
  Kontakta läkare om personen blir rädd, orolig eller på annat vis mår dåligt eller om du tror att det kan vara ett akut förvirringstillstånd.</p>
  <p><strong>Tips:</strong></p>

  <p>- Vissa personer kan vara medvetna om att de har hallucinationer. I dessa lägen kan du säga ”Jag förstår att du ser något, men jag kan inte se det”.</p>
  <p>- Andra är omedvetna om hallucinationen och upplever den som verklig. I dessa fall är det ofta lönlöst att argumentera emot. Du kan då istället lyssna och bekräfta hans upplevelser ”Jag förstår att djuren är jobbiga för dig. Ska vi gå härifrån?”</p>
  <p>- Bekräfta känslan men inte själva hallucinationen ”Jag ser att du är rädd, hur kan jag hjälpa dig?”</p>
  <p>- Diskutera med kollegorna om bemötande som kan hjälpa personen.</p>
 

  <p>Vad brukar du göra när en person har hallucinationer?</p>

  <img src="/all/situation/1.jpg"/>

</body>
</html>
