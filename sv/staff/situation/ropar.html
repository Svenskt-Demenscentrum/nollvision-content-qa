<?xml version="1.0" encoding="UTF-8"?>
<html><body>
  <h2>Ropar och skriker</h2>

  <p>Emma skriker rakt ut i luften. Ibland ropar hon på hjälp och ibland på sin mamma.</p>
<p>Att höra någon skrika kan vara både obehagligt och jobbigt men den som är demenssjuk är inte alltid medveten om att hon skriker. Smärta måste alltid först uteslutas. Känsla av ensamhet, övergivenhet kan också vara en orsak.</p>
  <p><strong>Tips:</strong></p>

  <p>- Uteslut att det handlar om smärta eller annat obehag.</p>
  <p>- Bekräfta personen, säg ”Jag är här och jag ser dig. Jag kommer tillbaka”.</p>
  <p>- Ge beröring om det uppskattas. Massera händer eller fötter eller ge taktil massage.</p>
  <p>- Pyssla om henne på ett annat sätt som hon uppskattar.</p>
  <p>- Hjälp personen att känna sig delaktig. Hitta någon aktivitet som hon tycker om.</p>
  <p>- Minska intryck. En skadad hjärna behöver mer vila än en frisk. Erbjud vila mitt på dagen.</p>
  <p>- Gå ut på en promenad eller gör något annat som ger nya intryck.</p>
  <p>- Lyssna på favoritmusiken, kanske i hörlurar.</p>

  <p>Vad brukar du göra när en person skriker eller ropar vid upprepade tillfällen?</p>
  <p>Hur försöker du att förebygga ett skrikbeteende?</p>

  <img src="/all/situation/1.jpg"/>

</body>
</html>
