<?xml version="1.0" encoding="UTF-8"?>
<html><body>
  <h2>Upprörd och arg</h2>

<p>Gösta sitter i rullstol. Du har sagt hej och ställt dig bakom honom. Han blir arg och börjar slå omkring sig när du börjar köra rullstolen. 
  Det kan bero på att Gösta inte är medveten om att han sitter i en rullstol eller att du ställt dig bakom honom. 
  Situationen blir skrämmande och han blir rädd då marken plötsligt börjar röra på sig.</p>
  <p>Hjärnskadorna vid en demenssjukdom gör att personen får svårt att koncentrera sig, förstå och tolka vad som händer. 
    Det kan vara svårt att sortera alla intryck och man kan bli trött och irriterad. 
    Många personer är extra känslig för höga ljud. Det finns förstås många andra orsaker till att någon blir upprörd och arg.</p>

  <h3>Tips:</h3>
  <p>- Tänk på att ilska kan bero på att någon känner sig kränkt.</p>
  <p>- Försök att ta reda på vad beteendet beror på. Finns det kroppsliga orsaker, t ex smärta eller behov av att gå på toaletten, eller annat.</p>
  <p>- Undvik att närma dig en person plötsligt eller snabbt. Tänk på ditt kroppsspråk.</p>
  <p>- Undvik att argumentera eller att komma med rättelser. Ställ en fråga i taget och ge inte för mycket information på samma gång.</p>
  <p>- Bekräfta känslan genom att säga: ”Jag ser att du är arg”.</p>
  <p>- Prova att ge något att äta eller dricka</p>
  <p>- Prova att avleda med musik eller genom att prata om gamla tider. Titta i ett fotoalbum.</p>
  <p>- Förebygg genom att ta bort det som irriterar. Sänk volym eller stäng av tv och radio.</p>
  <p>- Låt personen vara för sig själv en stund om det behövs.</p>

  <p>Hur brukar du göra för att förebygga ett vredesutbrott?</p>
  <p>Har du upplevt att någon demenssjuk person blivit arg och kränkt över en kommentar från någon?</p>

  <img src="/all/situation/P-arg.jpg"/>

</body>
</html>
