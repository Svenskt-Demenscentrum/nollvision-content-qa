<?xml version="1.0" encoding="UTF-8"?>
<html><body>
  <h2>Vanföreställningar</h2>

  <p>Elsa säger att någon tagit hennes plånbok och du känner dig anklagad.</p>
<p>Det är inte ovanligt med vanföreställningar vid demens. Att tro att folk gömmer eller stjäl saker, att någon lägger gift i maten är några exempel. Personen kan också få för sig att partnern är otrogen. Personen kan feltolka den omgivande miljön men även andras beteenden.</p>
  <p><strong>Tips:</strong></p>

  <p>- Leta efter plånboken tillsammans. Efter ett tag kan du kanske avleda genom att prata om något annat.</p>
  <p>- Kom ihåg att en vanföreställning är sann för personen, även om du vet att det inte stämmer. Därför är det nästan omöjligt att försöka övertyga med hjälp av logik och rationella förklaringar.</p>
  <p>- Fråga personen: ”Vad är det som försvunnit? Jag tar och kollar upp det” eller ”Jag har nu skrivit upp det här och tar tag i det”. På det här sättet tar du över ansvaret och personen kanske blir lugn.</p>
  <p>- Är vanföreställningarna svåra kontakta läkare för bedömning.</p>
 <p>- Diskutera med kollegorna hur ni ska hantera situationen. Kanske kan ni tillsammans hitta en strategi som hjälper.</p>

  <p>Vad skulle du göra om Elsa anklagade dig för att ha tagit hennes plånbok?</p>

  <img src="/all/situation/1.jpg"/>

</body>
</html>
